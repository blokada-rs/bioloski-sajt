---
link: imovinska-prava
title: Кршењe имовинских права грађана
live: false
draft: prevodjenje
pubDate: 2025-03-15T03:00:00.000Z
heroImage: "@assets/images/placeholder.jpg"
---

Устав Републике Србије гарантује једнакост сваког појединца у демократском друштву заснованом на начелу владавине права. Он својим нормама прописује веома уско одређена ограничења људских права, паралелно обавезујући државу на поштовање саме суштине права која се ограничавају, као и сврхе ограничења уз тежњу да се та сврха испуни уз што мања ограничења.

Право на имовину јесте Уставом загарантовано право и као такво може бити ограничено само уз испуњеност свих услова који су прописани чланом 20. и чланом 58. Устава Републике Србије.

**Експропријација непокретности представља највећи могући степен задирања државе у права грађана на приватну својину**, права које представља темељ модерног друштва и правних и друштвених система којима Република Србија тежи од свог постанка.

Закон о рударству и геолошким истраживањима из 2015. године унео је у правни систем Србије одредбу којом је прописано да се за потребе привредног субјекта у приватној или јавној својини који је носилац истраживања или експлоатације минералних сировина које су одредјене као сировине од значаја за Републику Србију може вршити експропријација као и да рударске компаније имају положај корисника експропријације. Изменама овог закона из 2021. прописано је да су геолошка истраживања и експлоатација минералних сировина у јавном интересу.

Примена овог закона омогућава мултинационалним рударским компанијама да, по свом нахођењу и пословним интересима, експропришу имовину грађана Србије, чија права својине, и чињеница да су и држаоци те имовине, имају мању правну моћ од права компанија да претендују на њихову имовину.

Иако се на локацији будућег рудника још увек није приступило експропријацији, она се увелико спроводи над имовином више стотина грађана Србије у поступцима ради изградње линијских пројеката инфраструктуре који од Лајковца и Ваљева, као и од Руме и Шапца воде ка Горњим Недељицама. Ради се о изградњи брзих саобраћајница, гасовода, високонапонске мреже и железничке пруге, за које се у актима Владе Србије и ресорних министарства наводи да служе реализацији пројекта Јадар. Пред основним судовима у западној Србији у току је на десетине судских поступака који су последица одузимања имовине експропријацијом за Пројекат Јадар.

---

_Више о овој теми:_

Linkovi:  
https://www.danas.rs/vesti/ekonomija/eksproprijacija-ubuduce-i-za-interese-privatnih-firmi/  
https://www.021.rs/story/Info/Srbija/397342/Profesorka-Za-Jadar-interes-investitora-proglasen-kao-javni-to-je-sustina-okupacionog-modela.html  
https://nova.rs/emisije/medju-nama-zakoni-o-eksproprijaciji-i-o-referendumu-urusavaju-ustavni-sistem/
https://bif.rs/2021/11/sta-pise-u-zakonu-zbog-kojeg-su-tokom-vikenda-blokirane-kljucne-saobracajnice-u-srbiji/  
https://dnevnievropskiservis.rs/12-odrzivi-razvoj/123-vesti/18079-advokat-orevi-rudarske-kompanije-ni-po-koju-cenu-nee-napustiti-srbiju  
https://pravno-informacioni-sistem.rs/eli/rep/sgrs/skupstina/zakon/2009/20/4  
https://pravno-informacioni-sistem.rs/eli/rep/sgrs/skupstina/zakon/2015/101/1/reg  
https://pravno-informacioni-sistem.rs/eli/rep/sgrs/vlada/uredba/2020/26/1/reg  
https://pravno-informacioni-sistem.rs/eli/rep/sgrs/vlada/uredba/2024/60/1/reg
