---
link: biodiverzitet
title: Биодиверзитет на угроженом подручју Јадра
draft: spremno
pubDate: 2025-03-09T20:00:00.000Z
heroImage: '@assets/images/placeholder.jpg'
description: Простор предвиђен за рударење и прераду јадарита дом је стотина национално и међународно значајних угрожених врста биљака и животиња. Њихов опстанак био би доведен у питање реализацијом пројекта „Јадар“.
live: false
---
Биолошки факултет, у сарадњи са пет реномираних високошколских и научних институција у Србији, реализовао је једнократна теренска истраживања током јуна и јула 2020. године на ширем подручју планираног рудника јадарита „Јадар“. Подаци прикупљени овим истраживањима, заједно са подацима из ранијих истраживања и из база података Биолошког факултета и Завода за заштиту природе Србије, искоришћени су за израду извештаја о стању биодиверзитета на овом подручју.

За израду овог извештаја -- „Завршни извештај о прегледу утицаја пројекта експлоатације и прераде минерала јадарита „Јадар“ на стање биодиверзитета и развој мера за смањење и ублажавање последица“— Биолошки факултет је био ангажован од стране СГС Београд (SGS Beograd), а за потребе компаније Рио Сава (Rio Sava Exploration д.о.о. Београд).

Извештај је био пословна тајна, тако да су јавности били доступни само његови делови који су презентовани у оквиру научно-стручног скупа „[Пројекат „Јадар“ - шта је познато?](https://drive.google.com/file/d/1cbUf5iJiWYUp1NJnkaKe9cGXuLM_l0Md/view?usp=drive_link)“, одржаног 6. и 7. маја 2021. године у организацији Српске академије наука и уметности (САНУ)..

Биолошки факултет је 31. 10. 2024. године добио сагласност за достављање/објављивање Извештаја и праћених докумената, тако да је сада комплетан [Завршни извештај](https://drive.google.com/file/d/1ZRAHPig6Rz2n-E-zrZ0clucPnvZYiNsx/view?usp=drive_link) доступан преко сајта факултета.

**Главни закључци из извештаја су:**

#### 1. Утицај рудника на биолошку разноврсност:

Отварање рудника у долини Јадра довело би до озбиљне деградације тог подручја. Биолошка разноврсност би била драстично угрожена, а последице би могле бити неповратне. Дугорочно, штета на природи била би значајна.

#### 2. Mере за ублажавање негативних последица:

Предложене мере за смањење штете су веома ограничене и несигурне. Њихово дејство, посебно у дужем временском периоду, остаје потпуно неизвесно.

#### 3. Оптимална превентивна мера за заштиту живота на подручју:

Из перспективе очувања природе, најбоља превентивна мера била би потпуно одустајање од плана експлоатације јадарита. Ово је због неповратних промена које би настале у екосистемима долине Јадра.

#### 4. Ако се не одустане од експлоатације руде:

Ако се одлучи да се рудник ипак отвори, биће потребне ригорозне мере заштите природних станишта и угрожених врста. Међутим, ове мере могу само делимично смањити штету, и то у веома ограниченом временском периоду.

Додатни коментари аутора Завршног извештаја:

- Чак и са краткотрајним и неадекватним истраживањима, прикупљени подаци су довољни да се донесу препоруке за основне мере заштите. Свако додатно истраживање само би појачало аргументе за одустајање од експлоатације руде јадарита, јер би нагласило ризике по биолошку разноврсност долине Јадра.
- Иако су истраживања дала важне податке, ниво истражености биолошке разноврсности у овом подручју и даље је веома низак. То значи да тренутна сазнања нису довољна да се постави адекватан систем за праћење и контролу негативних последица у случају да пројекат „Јадар“ буде реализован.

---

_Више о овој теми:_

[Завршни извештај о прегледу утицаја пројекта експлоатације и прераде минерала јадарита „Јадар“ на стање биодиверзитета и развој мера за смањење и ублажавање последица](https://drive.google.com/file/d/1ZRAHPig6Rz2n-E-zrZ0clucPnvZYiNsx/view?usp=drive_link)

[Пројекат Јадар: Биодиверзитет и биолошки утицаји - рад објављен у зборнику САНУ](https://drive.google.com/file/d/1cbUf5iJiWYUp1NJnkaKe9cGXuLM_l0Md/view?usp=drive_link)

[Отварање рудника у Јадру нанело би огромну штету - од експлоатације треба одустати](https://www.insajder.net/teme/profesori-bioloskog-fakulteta-za-insajder-otvaranje-rudnika-u-jadru-nanelo-bi-ogromnu-stetu-po-biodiverzitet-i-prirodu-od-eksploatacije-treba-odustati)

[Преглед утицаја пројекта „Јадар“ на стање биодиверзитета - УВОД](https://drive.google.com/file/d/1KGJ6D9hP1Jh9_wFdtdl_nKE9PeHIMhn7/view?usp=drive_link)

[Преглед утицаја пројекта „Јадар“ на стање биодиверзитета – ЗАКЉУЧНА РАЗМАТРАЊА](https://drive.google.com/file/d/1th29jSdqUOo0FxYa5QvX7cUdsSNTKoq1/view?usp=drive_link)

[Преглед утицаја пројекта „Јадар“ на стање биодиверзитета – ОСНОВНИ ПРИОРИТЕТИ ЗАШТИТЕ](https://drive.google.com/file/d/1yN9GvxDSUnPna5HOU3hCG1vRV8oT_ehN/view?usp=drive_link)

[Преглед утицаја пројекта „Јадар“ на стање биодиверзитета – СТАНИШТА](https://drive.google.com/file/d/1eP7_tDzFewx1Q6NdGHBFe3fAyZQQu4CW/view?usp=drive_link)

[Преглед утицаја пројекта „Јадар“ на стање биодиверзитета – ФЛОРА](https://drive.google.com/file/d/1o8vWS9eaIj6eBO18lF10rn10UUdE3_Lr/view?usp=drive_link)

[Преглед утицаја пројекта „Јадар“ на стање биодиверзитета – ВОДЕНИ БЕСКИЧМЕЊАЦИ](https://drive.google.com/file/d/1X3aR_JBviOMi045k4z4sxgfaZQUnag7T/view?usp=drive_link)

[Преглед утицаја пројекта „Јадар“ на стање биодиверзитета – ТВРДОКРИЛЦИ](https://drive.google.com/file/d/16GX63LBxfhXjDxpKkVGTdKxECf8rlFFW/view?usp=drive_link)

[Преглед утицаја пројекта „Јадар“ на стање биодиверзитета – РИБЕ](https://drive.google.com/file/d/1ZhL5foSx1rMsXBGcNkYAuYt4KlHQ1fdI/view?usp=drive_link)

[Преглед утицаја пројекта „Јадар“ на стање биодиверзитета – ВОДОЗЕМЦИ](https://drive.google.com/file/d/1OjkxzT6Ih3jNlKStO4Mo53xKmI9QHJTM/view?usp=drive_link)

[Преглед утицаја пројекта „Јадар“ на стање биодиверзитета – ГМИЗАВЦИ](https://drive.google.com/file/d/1qAdmPTbsMewXFFufJ_Ti6Ci66LbqeY3o/view?usp=drive_link)

[Преглед утицаја пројекта „Јадар“ на стање биодиверзитета – СИСАРИ](https://drive.google.com/file/d/1g52ohnqVh7bwAIHMQU_Iop_cD9odnHue/view?usp=drive_link)
