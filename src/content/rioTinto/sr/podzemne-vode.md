---
link: podzemne-vode
title: Ризици за резерве подземних вода
draft: spremno
pubDate: 2025-03-09T20:00:00.000Z
heroImage: '@assets/images/placeholder.jpg'
live: false
---
Најеминентнији стручњаци у области хидрогеологије упозоравају да би реализација пројекта „Јадар“ могла довести до неповратног загађења и губитка значајних резерви подземних вода, које представљају један од најважнијих природних ресурса Србије, јер обезбеђују значајан део водоснабдевања становништва, пољопривреде и индустрије.

**Ризици по подземне воде**

#### 1. Хидролошка повезаност Јадарског и Мачванског басена

- Иако сам Јадарски басен нема велики капацитет за снабдевање питком водом, он је хидролошки повезан са Мачванским басеном преко ушћа Јадра у Дрину.
- Подземне воде протичу кроз уско подручје између Дрине и овог басена, што их чини посебно осетљивим на загађење.
- Локација планираног рудника налази се свега 15–17 км узводно од Мачванског басена, што представља директну претњу од загађења.

#### 2. Стратешки значај Мачванског басена

- Мачвански басен је један од најважнијих извора подземних вода у Србији, како по количини, тако и по квалитету.
- Његов капацитет износи 19,9 м³/с, што је готово три пута више од укупне потрошње воде у Београду (6,5 м³/с).
- Као незаменљив природни ресурс, очување квалитета и чистоће овог басена од стратешке је важности за водоснабдевање великог броја људи у Србији, посебно у светлу несташице водних резерви услед климатских промена.

#### 3. Висок ризик од загађења и еколошке последице

- Технологије које би се користиле у процесу експлоатације руде, коришћења и прераде воде у процесу прераде руде као и контакт депонија јаловине и индистријског отпада са површинским водама могу представљати озбиљан еколошки проблем за читаво подручје.
- У случају контаминације, последице би биле дугорочне и непоправљиве, што би довело до губитка извора питке воде за велики део становништва.
- С обзиром на хидролошку повезаност, загађење подземних вода у овом подручју могло би угрозити и друге регионе који зависе од ових извора.

<hr/>

_Више о овој теми:_

[Zoran Stevanović za Insajder o projektu Rio Tinta: Sve to lepo zvuči, ali....](https://www.youtube.com/watch?v=ULGwlfBthaI)

[Prof.dr Zoran Stevanović: Projekat Jadar i ugroženost strateških rezervi podzemnih voda u Mačvi](https://www.youtube.com/watch?v=qc9mGxvtdXs)

[Hidrogeolog Zoran Stevanović odgovorio Rio Tintu: Šta sam zaista rekao o podzemnim vodama](https://n1info.rs/zeleni-kutak/hidrogeolog-zoran-stevanovic-odgovorio-rio-tintu-sta-sam-zaista-rekao-o-podzemnim-vodama/)

[Šolaja et al. 2024a. Nevolje sa deponijama otpada u dolini Jadra](https://radar.nova.rs/drustvo/dolina-jadar-nevolje-s-deponijama-otpada/)

[RioTinto 2024. Potencijalna vodoizvorišta ne bi bila ugrožena ni u akcidentnim situacijama](https://radar.nova.rs/ekonomija/jadar-rio-tinto-reagovanje/)

[Šolaja et al. 2024b. Nisu problem samo deponije, opasnost od projekta Jadar je mnogo veća](https://radar.nova.rs/ekonomija/odgovor-na-rio-tinto-projekat-jadar/)

[YouTube 2024. RIO TINTO: Problem uspostavljanja nultog stanja u Srbiji](https://www.youtube.com/watch?v=0XZcW7-NSgs&t=374s)

[Prof. dr Zoran Stevanović za Radar: Otvaranje rudnika litijuma nosi ogroman rizik po pijaću vodu](https://radar.nova.rs/drustvo/litijum-strucnjaci-govore-zoran-stevanovic/)
