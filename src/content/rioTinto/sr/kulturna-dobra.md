---
link: kulturna-dobra
title: Утицај рудника „Јадар“ на културно наслеђе
live: false
draft: prevodjenje
pubDate: 2025-03-09T20:00:00.000Z
heroImage: "@assets/images/placeholder.jpg"
---
Стручњаци за заштиту културног наслеђа упозоравају да би изградња рудника „Јадар“ могла довести до угрожавања и трајног губитка значајних културних и историјских добара у овом подручју.

На територији предвиђеној за рударске активности идентификовано је више од 50 културно-историјских локалитета, али многа од њих нису у потпуности истражена. Ово додатно повећава ризик од њиховог оштећења или уништења, што може довести до трајног губитка важних културних и историјских добара, као и до нарушавања идентитета и традиције локалне заједнице.

**Главни ризици по културно и историјско наслеђе:**

#### 1. Физичко оштећење и уништавање археолошких локалитета
- Ископавања, експлозије и изградња инфраструктуре могу директно угрозити или уништити археолошке локалитете, историјске грађевине и друге културне споменике.

#### 2. Промене у пејзажу и деградација амбијенталне целине
- Рударске активности значајно мењају природни и културни пејзаж, чиме могу угрозити аутентичност и интегритет заштићених подручја, нарочито оних која су део културних предела.

#### 3. Загађење животне средине
- Хемијске супстанце коришћене у екстракцији литијума, као и отпадни материјали, могу довести до загађења ваздуха, воде и земљишта. Ово може убрзати пропадање културних добара направљених од осетљивих материјала попут камена, дрвета и фресака.
- Постоји и бојазан да би пројекат „Јадар“ могао довести до уништења великих површина шума и обрадивог земљишта, што би додатно угрозило животну средину и културно наслеђе у ширем подручју.

#### 4. Утицај на локалне заједнице и нематеријално наслеђе
- Развој рудника често доводи до исељавања становништва, што угрожава традиционални начин живота, локалне обичаје и усмена предања – важне делове културног идентитета заједнице.

**Угрожена културна и историјска добра:** 
#### 1. Меморијални природни споменик „Драгинац“
- Споменик и спомен-костурница цивилним жртвама стрељаним у немачкој одмазди у октобру 1941. године.
- Обухвата и стратишта (места стрељања), што га чини изузетно значајним историјским локалитетом.

#### 2. Предео изузетних одлика „Културни предео Тршић – Троноша“
- Обухвата родну кућу Вука Караџића и манастир Троношу.
- Укупна површина заштићеног подручја износи 1.802,57 ha од чега је на подручју Просторног плана рудника 1450 ha.

#### 3. Културна добра на локацији рударских активности
- Археолошки локалитет „Паулје” (село Брезјак) – једно од најзначајнијих налазишта касног бронзаног доба у Србији и ширем региону средњег Балкана.
- Мађарско гробље и црква
- Средњовековна некропола, Горње Недељице

Стручњаци истичу да би отварање копова, формирање депонија и експлоатација подземних вода могли неповратно изменити и деградирати постојећу слику предела, угрожавајући биодиверзитет и културно наслеђе

<hr/>

**Више о овој теми:**

[САНУ – Пројекат Јадар: шта је познато?](https://prviprvinaskali.com/clanci/dren/ekologija/sanu-projekat-jadar-sta-je-poznato-apstrakti-i-snimak-naucnog-skupa.html)
[Memorijalni prirodni spomenik „Draginac”](http://w.turistickiklub.com/sadrzaj/draginac)
[Predeo izuzetnih odlika „Kulturni predeo Tršić – Tronoša“ - Уредба”](https://www.ekologija.gov.rs/sites/default/files/old-documents/I_Prirodni_resursi/2._Nacrti_propisa/2.2._Nacrti_uredbi/UredbaTRSIC-TRONOSA.pdf)
[ПРЕДЕО ИЗУЗЕТНИХ ОДЛИКА „КУЛТУРНИ ПРЕДЕО ТРШИЋ-ТРОНОША“](https://www.kulturnipredeo.rs/index.html)
