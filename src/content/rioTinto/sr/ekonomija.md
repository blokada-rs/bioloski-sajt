---
link: ekonomija
title: Економска (не)исплативост пројекта „Јадар“
live: false
draft: prevodjenje
pubDate: 2025-03-09T20:00:00.000Z
heroImage: "@assets/images/placeholder.jpg"
---
Бројни експерти у области економије и финансија изразили су озбиљне сумње у економску оправданост пројекта „Јадар“. Њихови налази су показали да Србија не би имала значајну корист од овог пројекта, већ би се суочила са великим ризицима и потенцијалним губитцима.

**Кључни налази економске анализе:**

#### 1. Занемарљиви приходи за Србију
Пројекције Рио Тинта указују на то да би Србија имала врло мала примања од Пројекта „Јадар“ — свега €17,4 милиона годишње, што представља само 2,6 евра по глави становника годишње.
#### 2. Финансирање инфраструктуре
Србија би сама финансирала изграђивање целокупне инфраструктуре за Пројекат „Јадар“, која је процењена на неколико стотина милиона евра. То укључује изградњу путева, пруге, водовода, гасовода и струјне инфраструктуре, али без да добије удео у власништву пројекта.
#### 3. Недостатак власништва
Србија не би имала ни најмањи удео у власништву Пројекта „Јадар“, а Рио Тинто би у потпуности располагао са ископаним литијумом и другим природним ресурсима.
#### 4. Ризици у случају еколошке катастрофе
У случају еколошке катастрофе, као што су поплаве или изливање јаловине, Србија би морала да сноси трошкове санације, који би могли износити стотине милиона евра. Тиме би земља била изложена великом економском ризику.
#### 5. Финансијске субвенције без гаранција
Влада планира да додели €419 милиона субвенција малој словачкој фирми ИноБат за изградњу фабрике електричних батерија, и то без икаквих гаранција и транспарентности у процесу, као и без икаквог искуства фирме у масовној индустријској производњи електричних батерија.

**Закључак:**

На основу економске и финансијске анализе, као и због великих ризика које носи пројекат, може се закључити да Пројекат „Јадар“ није економски оправдан. Ако дође до експлоатације литијума и бора у Јадру, највећи губитници биће локално становништво и држава, са губитком од 16 милијарди евра у наредних 20 година. У исто време, Рио Тинто ће бити највећи добитник, са приходом од 120 милијарди евра.

<hr/>

*Више о овој теми:*

[https://n1info.rs/vesti/koliko-bi-srbija-dobila-od-projekta-jadar-analiza-ekonomskih-strucnjaka/](https://n1info.rs/vesti/koliko-bi-srbija-dobila-od-projekta-jadar-analiza-ekonomskih-strucnjaka/)
[https://www.danas.rs/vesti/ekonomija/draskovic-litijum-dobit-gubitak-rio-tinto/](https://www.danas.rs/vesti/ekonomija/draskovic-litijum-dobit-gubitak-rio-tinto/)
